# Hearthstone kilpailuformaatit ja ongelma-alueen selitys
Hearthstone keräilykorttipelissä kilpaillaan tavallisesti kahdessa eri formaatissa: Conquestissa ja Last Hero Standingissä. Molemmissa formaateissa pelaajat tuovat turnaukseen monta pakkaa (yleensä 4). Näistä pakoista molemmat pelaajat voivat poistaa vastustajan käytöstä yhden. Parhaan mahdollisen ban-strategian löytäminen ei ole aina helppoa, ja voi tuoda otteluun pelaajalle valtavan edun!

## Conquest
Conquest formaatissa molemmat pelaajat valitsevat ottelun aluksi haluamansa aloituspakan. Tämän jälkeen pelataan yksi peli näillä pakoilla. Pelin voittaneen pelaajan pakka poistetaan käytöstä loppusarjan ajaksi. Tämän jälkeen voittaneen pelaajan täytyy vaihtaa pakkaansa, jonka lisäksi myös hävinnyt pelaaja voi halutessaan vaihtaa pakkaa, mutta tämä ei ole pakollista.
Sarjan voittaa se pelaaja, joka saa ensimmäisenä voitettua pelin jokaisella tämän pakoista.

## Last Hero Standing
Last Hero Standing formaatti poikkeaa conquestista siten, että jokaisen pelin jälkeen hävinneen pelaajan pakka eliminoidaan käytöstä loppusarjan ajaksi, ja pelin voittaneen pelaajan on jatkettava samalla pakalla, jolla hän voitti edellisen ottelun. 
Tämä tuo pelaajille mahdollisuuden tuoda turnauksiin pakkoja, joiden tarkoituksena on "counteroida" vastustajan pakka, eli voittaa se mahdollisimman usein. Sarjan voittaa se pelaaja, joka onnistuu eliminoimaan käytöstä kaikki vastustajan pakat.

